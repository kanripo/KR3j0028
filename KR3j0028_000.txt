# -*- mode: mandoku-view; -*-
#+TITLE: 蘇氏演義
#+DATE: 2015-08-24 23:20:11.126140
#+PROPERTY: ID KR3j0028
#+PROPERTY: BASEEDITION WYG    
#+PROPERTY: JUAN 提要
<pb:KR3j0028_WYG_000-1a>¶
欽定四庫全書　　　　　子部十¶
　提要¶
　　蘇氏演義二巻　　　　雜家類二(雜考之屬/)¶
　　　　(臣/)等謹案蘇氏演義二巻唐蘇鶚撰鶚字德¶
　　　　祥武功人光啟中登進士第仕履無考嘗撰¶
　　　　杜陽襍編及此書襍編世有𫝊本此書久佚¶
　　　　今始據永樂大典所引裒輯成編雜編特小¶
　　　　説家言此書則於典制名物具有考證書中¶
<pb:KR3j0028_WYG_000-1b>¶
　　　　所言與世傳魏崔豹古今注馬縞中華古今¶
　　　　注多相出入已考正於古今註條下然非永¶
　　　　樂大典幸而僅存則豹書之偽猶可考見縞¶
　　　　書之剿襲竟無由而證明此固宜亟為表章¶
　　　　以明真贋况今所存諸條為二書所未刺取¶
　　　　者尚居強半訓詁典核皆資博識陳振孫書¶
　　　　録解題稱其考究書傳訂正名物辨証訛謬可¶
　　　　與李涪刋誤李濟翁資暇集邱光庭兼明書¶
<pb:KR3j0028_WYG_000-2a>¶
　　　　並驅良非溢美尤不可不特録存之以備參¶
　　　　稽也原書十卷今掇拾放佚所得僅此古書¶
　　　　已失愈逺愈稀片羽吉光彌足珍貴是固不¶
　　　　以多寡論矣乾隆四十六年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
