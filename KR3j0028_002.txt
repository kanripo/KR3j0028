# -*- mode: mandoku-view; -*-
#+TITLE: 蘇氏演義
#+DATE: 2015-08-24 23:20:11.162114
#+PROPERTY: ID KR3j0028
#+PROPERTY: BASEEDITION WYG    
#+PROPERTY: JUAN 卷下
<pb:KR3j0028_WYG_002-1a>¶
欽定四庫全書¶
　蘇氏演義卷下　　　　　　唐　蘇鶚　撰¶
急就篇曰以竹為書牒謂之簡釋名云簡者編也可編¶
錄記事而已又曰簡者略也言竹牒之單者将以簡略¶
其事盖平板之類耳¶
牘者讀也以尺二寸之木為之簡又獨也言單獨而用¶
也既可書而讀誦又執以見於尊者形類今之笏但不¶
剉其角荀恱漢紀云武帝與單于書以尺一牘辭曰¶
<pb:KR3j0028_WYG_002-1b>¶
皇帝敬問單于單于報以尺二牘印封皆大字辭曰天地¶
所生日月所置匈奴大單于敬問漢皇帝是也¶
牋者編也古者書紀其事以竹木編次而為之與此箋¶
同義古文或從前或從木又曰薦也謂書其事皆可薦¶
進於尊者南朝上太子以牋¶
表者白也言其情旨表白於外也傳曰下言於上曰表¶
表者本裳上之衣表字從毛下作衣蓋古者以羽皮為¶
焉論語云當暑袗絺綌必表而出之言非私便之服表¶
<pb:KR3j0028_WYG_002-2a>¶
者衣上之衣今之言表啓者蓋披露於外也¶
檄者告誓之流史記注云檄者皎也辭理皎然令知我¶
意非也顔師古注急就篇曰以木為書長三尺曰檄檄¶
者激也以詞㫖慷慨發動之意又曰檄激也陳琳檄魏¶
武帝祖君彦檄隋煬帝皆此類焉戰國䇿曰張儀檄楚¶
而始得名¶
誥者告也言布告王者之令使四方聞之今言告身受¶
其告令也¶
<pb:KR3j0028_WYG_002-2b>¶
觚者稜也學書之牘或以記事削木為之其形或六面¶
或八面面面皆可書以有稜角遂謂之觚今或呼小兒¶
學書簡為觚木文選又云操觚進牘急就篇云竒觚與¶
衆異皆此義耳或云觚者筆類誤也班固賦曰上觚稜¶
而栖金爵此乃闕角者也文字音義云觚者酒器受二¶
升論語注禮器一升曰爵三升曰觚為筆者誤也¶
論衡曰斷木為槧釋名曰槧者漸也板長三尺者也可¶
以書紀其事漸者言當書漸漸而長也鉛槧者鈆黄之¶
<pb:KR3j0028_WYG_002-3a>¶
用塗改其字故謂之鉛槧¶
程雅問曰堯設誹謗之木何也答曰今之華表木也以¶
横木交柱頭狀若花也形似桔橰大路交衢悉施焉或¶
謂之表木以表王者納諌也亦以表識衢路秦乃除之¶
漢始復修焉今西京謂之交午木(按此條見/古今注)¶
五明扇舜作也舜廣開視聽求賢為輔故作秦漢公卿¶
士大夫皆得用之魏晉以後非乗輿不得用矣(按此條/見古今)¶
(注/)¶
<pb:KR3j0028_WYG_002-3b>¶
鹵者鼓也簿者部也謂鼓駕成於部伍者也古文□(音/鹵)¶
字象鹽田之形安定有鹵縣蓋西方之鹹地也鹵字與¶
西字上文同類蔡邕獨斷云鹵簿以備大駕他不常用¶
古文□(音/西)字亦有如是作者¶
五輅衡上金雀者朱鳥也口銜鈴鈎謂鑾所謂和鑾也¶
(按原本脱此五字/据古今注校増)禮云行前朱雀或謂朱鳥者鸞鳥也¶
前有鸞鳥故謂之鸞鸞口銜鈴故謂之鸞鈴今或為¶
鑾事一而義異也(按此條見/古今注)¶
<pb:KR3j0028_WYG_002-4a>¶
金斧黄鉞也三代通制用之以斷斬今以金斧黄鉞為乗¶
輿之飾武王以黄鉞斬紂頭故王者以為戒大将軍出¶
征特加黄鉞者以銅為之以黄金塗刃及柄不得純金¶
也得賜黄鉞則斬持節将也(按此條見/古今注)¶
鍠秦制也今乗輿諸公王妃主通建焉(按古今注云秦/始皇改鐵鉞作)¶
(鍠/)¶
鐵斧𤣥鉞也諸公王得建之太公以𤣥鉞斬妲己故婦¶
人以為戒漢制諸公亦建𤣥鉞以太公秉之助武王斷¶
<pb:KR3j0028_WYG_002-4b>¶
斬故為諸公之飾焉(按古今注連上金斧/為一條而句亦小異)¶
節者操也瑞信也謂持節必盡人臣之節操耳又曰制¶
也言使臣仗節制置於四方節之始制三禮義宗曰長¶
一尺二寸春秋握節而死者蓋此節也秦漢已還易之¶
旌幢之形其制漸長數尺餘出使之臣節盛於碧油囊¶
令啓路者雙持於馬上天子之命節制於閫外也及高¶
宗改刺史為節度使漢蘇武陷匈奴中十九年長執漢¶
節據此豈能長大乎古文□(音/節)字盖象古之節有符合¶
<pb:KR3j0028_WYG_002-5a>¶
之象印篆文□字從爪(則絞/反)從巴印者信也爪者手也¶
謂執政之所持古之諸侯裂地而封皆佩所封之印其¶
當代位者皆𫝊所司之印則古者持節類於持印夫守國¶
者用玊節守都鄙者用角節使山國者用虎節使土國¶
者用人節使澤國者用龍節關用符節貨賄用璽節道路¶
用旌節此皆節之等制也三禮義宗云天子以圭為節¶
天子大圭尺有二寸以四鎮之山為飾也尺二寸者法¶
十二辰也上公鎮桓圭九寸侯鎮信圭七寸子鎮穀圭¶
<pb:KR3j0028_WYG_002-5b>¶
五寸男鎮蒲圭五寸凢諸侯之圭璧各依其命數大小¶
也謂之鎮者皆受之於天子以為瑞信鎮撫國家也皆¶
謂之命圭者言皆受命而得故朝覲宗遇則執焉夫瑞¶
節者有五種一曰鎮圭二曰牙璋三曰穀圭四曰琬圭¶
五曰剡圭鄭𤣥云邦節者有五種用之鎮圭以鎮守邦¶
國牙璋以起軍旅牙齒也是兵之象穀圭則用和歡聘¶
女也上飾禾稼之象琬圭無鋒角象文徳也以治徳結¶
好用之剡圭有鋒芒象傷害征伐誅討也諸侯使大夫¶
<pb:KR3j0028_WYG_002-6a>¶
來聘執以命事故使為瑞節凢天子諸侯之使節尺有¶
二寸有金節玉節玉節為瑞節行事之時所執以徵召¶
四方者也金節者道路所持以為信也人龍虎三節皆¶
以金鑄之使卿大夫聘於諸侯乃為行道所執之信則¶
非行事之時瑞節也故鄭𤣥云鎮圭玉節琬圭之徒但¶
云使者之瑞節鎮圭琬圭之屬是也二者使節龍虎人¶
形是也三者符節旌節管節是也夫云道路用旌節關¶
門用符節都鄙用管節皆以竹為之商由市者即司市¶
<pb:KR3j0028_WYG_002-6b>¶
者與符節古者買符之關終軍棄繻皆節之類也¶
牛亨問冕旒以繁露者何荅曰綴玉而下重如繁露也¶
(按此條見古今注綴玉而/下句古今注作綴珠垂下)¶
今人以朱衣為朱紱乃大誤也夫紱者必也韠者蔽也¶
鄭𤣥云太古蔽膝之象冕服謂之紱其他謂之韠皆以¶
韋為之故曰蔽韋韠也急就篇云襌(音/單)衣蔽膝也顔師¶
古注云亦謂之襜詩云赤韍在膝之服徐廣車服儀制¶
曰古者韍今之蔽膝也明堂位曰有虞氏始服韍鄭云¶
<pb:KR3j0028_WYG_002-7a>¶
韍冕服之蔽舜始作也以尊祭服昔先王食鳥獸之肉¶
衣其羽皮而韍字遂從于韋韋者皮也春秋正義云戰¶
國時以韍非兵飾乃去之漢明帝復制韍用赤皮魏晉¶
以還易之以絺紗韍字遂有從糸者古文芾(音/紱)一從市¶
象市有連帶之形說文云天子朱紱諸侯赤紱大夫葱¶
衡士無紱有帢(音夾又/音祫)帢字從市市或從韋𨽻書從巾¶
非正也夫缺四角謂之帢帢者合也言蔽合於兩膝之¶
之間韍者謂於膝前紱以為蔽然紱既古之祭服其制¶
<pb:KR3j0028_WYG_002-7b>¶
度止於皮蔽膝者也玉藻云韠下廣二尺上廣一尺長¶
三尺韠者紱也今盖扵袍上圓領小袖本類胡服即趙¶
武靈王好著胡服是始也後周武帝始令袍下加襴北¶
齊主好衣朱衣婁太后崩高湛不肯去朱袍衣素服是¶
也隋朝公卿多好著黄袍武徳四年制令二品衣紫五¶
品衣緋絳衣綠袍與紱制大相類明矣¶
漢舊制乗輿黄赤綬四采黄赤縹紺淳黄為圭長二丈¶
九尺九寸五首諸侯王赤綬四采赤黄縹紺淳赤圭長¶
<pb:KR3j0028_WYG_002-8a>¶
二丈一尺三百首太皇太后皇后皆與乗輿同長公主¶
天子貴人與諸侯王同綬者所加也諸國貴人相國皆¶
緑綬三采綠紫紺淳綠圭長二丈一尺二百四十首公¶
侯将軍紫綬二采紫白淳紫圭長一丈七尺百八十首¶
公主封君服紫綬九卿中二千石二千石青綬三采青¶
白紅淳青圭長一丈七尺百二十首自青綬以上縌皆¶
長三尺二寸與綬同采而首半之(按此條見/古今注)¶
縌者古珮璲也佩綬相迎授故曰縌紫綬以上縌綬之¶
<pb:KR3j0028_WYG_002-8b>¶
間得施玉環止玉玦云千石六百石黒綬三采青赤紺¶
純青圭長一丈六尺八十首四百石五百石長同三百¶
石二百石黄綬一采淳黄圭長一丈五尺六十首自黑¶
綬以下縌皆長三尺與綬同采而首半之百石青紺綬¶
一采婉轉繆織織長一丈二尺凡先合單紡為一系四¶
系為一扶五扶為一首五首成一丈文采淳為一圭首¶
多者系細首少者系麤皆廣一尺六寸也漢末䘮亂玊¶
佩之法絶而不傳魏侍中王粲識古佩法始更制焉(按/此)¶
<pb:KR3j0028_WYG_002-9a>¶
(條見古/今注)¶
孔頴達引考工記云大圭長三尺天子服之是天子珽¶
長三尺也許慎云圭者上圓下方法天地也公執桓圭¶
九寸侯執信圭伯執躬圭皆七寸子執穀璧男執蒲璧¶
皆五寸笏度長短之異復與今制不同(隋書禮儀志禮/圖云笏長二尺)¶
(有二寸中博二寸/其殺六分去一)¶
青囊所以盛印也奏劾者則以青布嚢盛印於前示奉¶
王法而行也非奏劾日則以青繒為囊盛印於後也謂¶
<pb:KR3j0028_WYG_002-9b>¶
奏劾尚質直故用布非奏劾日尚文明故用繒自晉朝¶
以來劾奏之官専以印居前非劾奏之官専以印居後¶
(按此條見/古今注)¶
&KR0008;魏武帝所製也初以軍中服之輕便又作五色&KR0008;以¶
表方面也(按此條見/古今注)¶
貂蟬胡服也貂者取其有文采而不炳煥外柔易而内¶
剛勁也蟬者取其清虚識變也在位者有文而不自耀有¶
武而不示人清虚自牧識時而動也(按此條見/古今注)¶
<pb:KR3j0028_WYG_002-10a>¶
兩漢京兆河南尹及執金吾司𨽻校尉皆使人導引𫝊¶
呼使行者止坐者起四人皆持角弓違者則射之有乗¶
高窺瞰者亦射之魏晉設角弓而不用焉(按原本并上為一/條据古今注改正)¶
牛亨問曰自古有書契已來便應有筆世稱蒙恬造筆¶
何也荅曰蒙恬始造即秦筆耳以枯木為管鹿毛為柱¶
羊毛為被所謂蒼毫非&KR0480;毫竹管也¶
又問彤管何也荅曰彤者赤漆耳史官載事故以彤管¶
用赤心記事也詩静女篇静女其孌貽我彤管¶
<pb:KR3j0028_WYG_002-10b>¶
孫興公問曰世稱黄帝鍊丹於鑿硯山乃得仙乗龍上¶
天羣臣援龍鬚鬚墜而生草曰龍鬚有之乎荅曰無也¶
有龍鬚草一名縉雲草世人為之妄傳至如今有虎鬚¶
草江東亦織以為席號曰西王母席可復是西王母乗¶
虎而墮其鬚也(按牛亨問曰至此三條原本并作/一條文復訛錯今据古今注校正)¶
天子赦天下必䜿以雞以其有五德風雨如晦鷄鳴不¶
已取其告令之象金者鷄之飾也又以鷄屬西方金之¶
位厯象云鷄星動即有赦¶
<pb:KR3j0028_WYG_002-11a>¶
陽燧以銅為之形如鏡照物則影倒向日則火生以艾¶
承之則得火也(此條見/古今注)¶
魏武帝以瑪瑙石為馬勒硨磲為酒椀(此條見/古今注)¶
孫權時名舸為赤馬言如馬之走陸也又以舟名馳馬¶
(此條見/古今注)¶
北齊楊愔字遵彥為吏部尚書昔嘗遭厄履危一餐之¶
惠酬荅甚厚性命之讎赦而不問及典選取士多以言¶
貌恩舊時致謗言有選人魯漫漢自言猥賤獨不見識¶
<pb:KR3j0028_WYG_002-11b>¶
愔曰卿前日在光子思坊騎秃尾草驢以方扇障面見¶
我不下云何不識因調曰名以定體漫漢名不虚竟不¶
為選用今俗以惡於己者謂何處見不下驢蓋始於此¶
也¶
侯白字君素魏郡鄴人始舉秀才隋朝頗見貴重博聞¶
多知諧謔辯論應對不窮人皆恱之或買酒饌求其言¶
論必啓齒發題解頥而返所在觀之如市越公甚加禮¶
重文帝命侍從以備顧問撰酒律笑林人皆𫝊錄¶
<pb:KR3j0028_WYG_002-12a>¶
魏文帝宫人絶寵者有莫瓊樹薛夜來陳尚衣(按陳字古/今注作田)¶
段巧笑四人日夕在側瓊樹乃製蟬鬢縹緲如蟬翼故¶
曰蟬鬢巧笑始作錦衣綵履紫粉拂面尚衣能歌舞夜¶
來善為衣裳一時冠絶(按原本作隋文/帝誤今改正)¶
順宗時南海貢竒女盧眉娘年十四能于一尺綃上綉¶
法華經七卷字如粟米㸃畫分明細于毛髮又作飛仙¶
蓋以絲一縷分為三縷染成五采於掌中結為&KR0987;蓋五¶
重中有十洲三島天人玉女臺殿麟鳯之象而外列執¶
<pb:KR3j0028_WYG_002-12b>¶
幢奉節之童亦不啻千數其蓋濶一丈秤之無三數兩¶
自&KR0745;靈香膏敷之則糺硬不斷上歎其工謂之神助因¶
令止于宫中毎日食胡麻飯二三合至元和中憲宗嘉¶
其聰慧賜金鳯鐶以束其腕眉娘不願住宫中度以黄¶
冠賜號逍遙及後神遷香氣滿室弟子将𦵏舉棺覺輕¶
即撤其蓋惟有偶屨而已後入海人往往見乗紫雲逰¶
于海上羅浮處士李象先作盧逍遙𫝊(按此條本見杜/陽雜編此書更)¶
(不互載别條恐永樂大典/誤編入演義也今姑存之)¶
<pb:KR3j0028_WYG_002-13a>¶
近代學者著張虬鬚傳頗行於世乃云隋末䘮亂李靖¶
與張虬鬚同詣太原尋天子氣及謁見太宗知是真主¶
(按此條原本尚有别/文今刪去存此數語)¶
六醜圖云北齊徐之才家貧割所居門外地以養親忽¶
賔客會中有言徐六賣却門前地之才第六也盧思道¶
恐辱之才乃止之曰不用道時人遂因之用言成戲而¶
今酒令名徐六者蓋此始也¶
烏孫國有青田核莫測其樹實之形至中國者但得其¶
<pb:KR3j0028_WYG_002-13b>¶
核耳得清水則有酒味出如醇美好酒核大如五六升¶
瓠空之以盛水俄而成酒劉章時得二核集賔客設之¶
常供二十人飲一核盡一核所盛已復中飲飲盡隨更¶
注水旋盡成不可久置久則苦而不可飲名曰青田壺¶
(按此條見/古今注)¶
今人以酒巡匝為婪尾又云婪貪也謂處于座末得酒¶
為貪婪¶
金陵記江南計吏止於𫝊舍間及時就路以馬殘草㵼¶
<pb:KR3j0028_WYG_002-14a>¶
於井中而謂已無再過之期不久復由此飲遂為昔時¶
莝刺㗋死後人戒之曰千里井不瀉莝杜詩畏人千里¶
井注諺云千里井不反唾疑唾字無義當為莝謂為莝¶
所哽也按玉臺新詠載曹植代劉勲妻王氏見出而為¶
之詩曰人言去婦薄去婦情更重千里不㵼井况乃昔¶
所奉逺望未為遲踟蹰不得共觀此意乃是嘗飲此井¶
雖舍而去之亦不忍唾也此足見古人忠厚其理甚明¶
黄帝之初有蚩尤氏兄弟七十二人銅頭鐵額食啗砂¶
<pb:KR3j0028_WYG_002-14b>¶
石制五兵之器而變化雲霧世本及吕氏春秋皆云蚩¶
尤作五兵謂戈殳㦸酋矛夷矛也黄帝誅之於涿鹿之¶
野涿鹿屬冀州任昉述異記曰冀州有蚩尤神謂蚩尤¶
人身牛蹄四目六手涿鹿間往往掘地得髑髏如銅鐵¶
者即蚩尤骨也齊梁尚有蚩尤齒長二寸堅不可碎秦¶
漢間說蚩尤牛耳鬚如劒㦸頭有角與軒轅鬭以角抵¶
人人不能向冀州舊樂名蚩尤戲其民兩兩三三頭帶¶
角而相觝即角觝之戲蓋其遺制也其後人通以角勝¶
<pb:KR3j0028_WYG_002-15a>¶
之戲為角觝焉或獨以兩人競力為角觝非也齊魏之¶
間太原村落中祭蚩尤神尚不用牛頭漢武時太原有¶
蚩尤神晝見龜足蛇首疫其里人遂立祠漢紀云武帝¶
元封三年作角觝戲以享外國朝獻者而三百里内皆¶
觀之此角觝乃角勝也蓋始於戴角遂有是名耳抵與¶
觝同用此抵字非正文¶
牛亨問曰草木生類乎荅曰生類也又曰有識乎荅曰¶
無識也又曰無識寧得為生類也荅曰物有生而有識¶
<pb:KR3j0028_WYG_002-15b>¶
者有生而無識者有不生而有識者有不生而無識者¶
夫生而有識者蟲類也生而無識者草木也不生而無¶
識者水土也不生而有識者鬼神也¶
牛亨問曰将離别贈之以芍藥者何荅曰芍藥一名可¶
離故将别以贈之亦猶相招召贈以文無文無一名當¶
歸也欲忘憂者贈以丹棘丹棘一名忘憂使人忘其憂也¶
欲蠲忿者贈以青棠青棠一名合歡合歡則忘忿也¶
芙蓉一名荷花生池澤中實曰蓮花最秀者一名水且¶
<pb:KR3j0028_WYG_002-16a>¶
一名水芝一名水華色有赤白紅紫青黄紅白二色差¶
多花大者至百葉又有金蓮花青蓮花碧蓮花千葉蓮¶
花石蓮花雙蓮花旱蓮花¶
烏蓮花細六葉色多紅綠紅者紫㸃綠者紺㸃俗謂之¶
仙人花一名連纈花一名鳯翼(按古今注烏蓮葉如鳥/翅一名鳥羽一名鳯翼)¶
(花大者其色多紅緑紅者紫㸃緑者紺㸃/俗呼為仙人花一名連纈花較此條尤詳)¶
蘘荷似&KR0034;苴而白&KR0034;苴色紫花生根中花未敗時可食¶
久置則銷爛不為實矣(按古今注尚有葉似薑宜隂翳/地種之常依隂而生十四字)¶
<pb:KR3j0028_WYG_002-16b>¶
荼蓼也荼紫色蓼青色其味辛且苦食之明目或謂紫¶
葉者為香荼或謂青葉者為青荼亦以紫色者為紫蓼¶
青色者為青蓼其長大而不苦者為馬蓼¶
白楊葉圓青楊葉長栁葉亦長細¶
蒲楊生水邊葉似青楊¶
栘楊圓葉弱蔕㣲風大搖一名高飛一名獨搖¶
水楊蒲楊也枝勁細紉作矢用或言萑苻亦水楊也¶
赤楊霜降則葉赤材理亦赤¶
<pb:KR3j0028_WYG_002-17a>¶
苦葴一名苦&KR0034;子有裏形如皮弁始生青熟則赤裏有¶
實(按二字据/古今注補)正圓如珠子亦隨裏青赤長安兒童名洛¶
神珠亦曰王母珠亦曰皮弁草¶
虎豆一名虎沙(按古今注尚有似貍豆而/大實如小兒拳可食三句)¶
貍豆一名貍沙一名獵沙(按古今注尚有葉似葛/實大如李核可啗三句)¶
䝁豆葉似葛實長尺餘可蒸食一名䝁菽(按古今注尚/有一名治䝁)¶
(句/)¶
馬豆一名馬沙(按古今注尚有似虎豆而/小實大如指亦可食句)¶
<pb:KR3j0028_WYG_002-17b>¶
枳椇子一名木餳實形拳曲花在實外(按八字据古/今注補入)味¶
甘美如餳蜜也一名樹蜜一名木實一名白石一名白¶
實¶
木蜜生南方合體皆甜嫩枝(一作/軟皮)及葉皆可生啗味如¶
蜜解煩止渇其老枝及根幹堅不可食細破煮之煎以¶
為蜜味倍甘美¶
九穀者黍稷稻粱三豆二麥是也(按自草木生類一條至/此十九則皆見古今注)¶
秀繡也草木之花如綺繡者從禾從乃禾者和也二月¶
<pb:KR3j0028_WYG_002-18a>¶
種八月收得時中和之氣遂名曰秀¶
烏文木出交州色黑有文¶
蘇枋木出扶南林邑外國取細破煮之以染色¶
紫檀木出扶南而色紫亦謂之紫旃¶
燕一名天女又名摯鳥¶
吐綬鳥一名功曹¶
雀一名嘉賔言常棲集人家如賔客也¶
秦始皇有名馬七一曰追風二曰白兎三曰躡景四曰¶
<pb:KR3j0028_WYG_002-18b>¶
奔電五曰飛翮六曰銅爵七曰神鳬¶
鷄名燭夜又曰翰音狗曰黄耳豬一名㕘軍事(古今注/豬作猿)¶
(疑/誤)羊一名髯主簿(按烏文木一條至此/凡八則皆見古今注)¶
世目無朋侣者為獨盖獸名也許慎云北囂山有獸名¶
獨狢焉其状如虎白身豕鬛似馬尾行止無伴遂名曰¶
獨¶
紺蝶一名蜻蛉似蜻蛉而色𤣥紺遼東人謂之紺幡亦¶
曰童幡亦曰天鷄好以七月羣飛闇天海邊蠻夷食之¶
<pb:KR3j0028_WYG_002-19a>¶
謂海中青鰕化為之也(按自此至末/皆見古今注)¶
蛺蝶一名野蛾江東人謂之撻术(术古今注作/末又作木)色白背¶
青者是也(按古今注/有此七字)其大者或黑色或青斑曰鳯子一¶
名鳯車一名鬼車生江南柑橘園中(原本脱落今据/古今注増補)¶
蜻蛉一名青亭一名胡蝶色青而大者是也小而黄者¶
曰胡梨一曰胡離小而赤者曰赤卒一名絳騶一名赤¶
衣使者好集水上亦名赤弁丈人(原本脫落据/古今注増補)¶
莎雞一名促織一名絡緯一名蟋蟀絡緯謂其鳴聲如¶
<pb:KR3j0028_WYG_002-19b>¶
紡績也促織謂其鳴聲如急織也¶
促織一名促機¶
蟋蟀一名吟蛩秋初生得寒乃鳴濟南人謂之嬾婦¶
蝘蜓一曰守宫一曰龍子善於樹上捕蟬食之其五色¶
長細大者名為蜥蜴其短而大者名為蠑螈一曰蛇毉¶
大者長三尺其色𤣥紺善螫人一曰綠螈一曰𤣥螈¶
牛亨問曰蟻名𤣥駒者何也荅曰河内人竝河而居見¶
人馬數千萬皆如黍米逰動往來從旦至暮家人以火¶
<pb:KR3j0028_WYG_002-20a>¶
燭之人皆是蚊蚋馬皆是大蟻故今人呼蚊蚋曰黍民¶
名蟻曰𤣥駒也¶
牛亨問曰蟬名齊女者何也荅曰齊王后忿而死尸變¶
為蟬登庭樹嘒唳而鳴王悔恨故世名蟬曰齊女也¶
結草蟲一名結葦好于草末折屈草葉為巢窟處處有¶
之¶
蜣蜋一名蛣蜣一名轉丸一名㺯丸能以土包屎轉而¶
成丸圓正無斜角(古今注有莊周曰蛣蜣/之智在于轉丸三句)¶
<pb:KR3j0028_WYG_002-20b>¶
蠅虎一名豹子(按古今注尚有蠅狐也形似蜘蛛而色灰白/善捕蠅一名蠅蝗凡十八字此本常有脱落)¶
䗅蚑蠨蛸也身小而足長故謂之䗅蚑¶
魭子一名魚子好羣浮水上曰白萍(按古今注曰白魚/赤尾者曰触一曰)¶
(魭或曰雌者曰白魚雄者曰触魚子/好羣泳水上者名為白萍校此尤詳)¶
兖州人謂白鯉為白騏(按古今注曰兖州人呼赤鯉為/赤驥呼青鯉為青馬謂黒鯉為)¶
(𤣥駒白鯉為白騏黄鯉為黄雄/校此為詳當是此夲有脫落也)¶
江東人謂童子魚為土父謂鼉為河伯使者(按古今注/尚有呼青)¶
(衣魚為/婢一句)¶
<pb:KR3j0028_WYG_002-21a>¶
鼈一名河伯從事¶
烏賊一名河伯度事小吏¶
彭越子似蟹而小揚楚間毎遇寒食其俗競取而食之¶
或𫝊云漢黥布覆彭越醢於江遂化為蟹因名彭越子¶
恐為誤說此蓋彭螖子矣(螖又/作蝟)人語訛以螖子為越子¶
緣彭越有名於世故習俗相𫝊因而不改據崔正熊云¶
蟚螖子小蟹也亦曰彭蚑子海邊塗中食土一名長卿¶
其有螯大者名擁劔一名執火其螯赤故也晉司徒蔡¶
<pb:KR3j0028_WYG_002-21b>¶
謨初過江誤食彭蜞子以為蟹吐下以至委頓他日言¶
於謝尚尚曰卿讀爾雅不熟也¶
